<div class="latin">
	<h3>Seçme Dualar</h3>
	<ul class="dua">
			<li>Dinim için Allah bana yeter</li>
			<li>Önemli işlerim için Allah bana yeter</li>
			<li>Bana karşı azanlar için Allah bana yeter</li>
			<li>Beni kıskananlar için Allah bana yeter</li>
			<li>Bana hile kuranlar için Allah bana yeter</li>
			<li>Ölüm anında Allah bana yeter</li>
			<li>Kabirdeki sorguda Allah bana yeter</li>
			<li>Amellerin ölçülüp tartılmasında Allah bana yeter</li>
			<li>Heryerde ve herzaman Allah bana yeter</li>
			<li>O ne güzel bir vekildir.</li>
	</ul>
	<hr class="flower">
	<ul class="dua">
			<li>Ya Rabbi Kuşluk senindir</li>
			<li>Güzellik senindir</li>
			<li>Nimet ve herşey Senindir</li>
			<li>Eğer rızkım gökte ise yere indir</li>
			<li>Yerde ise çıkar</li>
			<li>Uzakta ise yaklaştır</li>
			<li>Haram ise helal eyle</li>
			<li>Dar ise genişlet</li>
			<li>Ve elcağızıma ilet.</li>
			<li>Allahüekber Elhamdülillah Hamden kesiran tayyiben mübareken fihi.</li>
			<li class="arabic"><i class="vn">()</i>اَللَّهُ اَكْبَرْ اَلْحَمْدُ لِلَّهِ حَمْدًاكَثِيرًا طَيِّبًا مُبَارَ كًا فِيهِ</li>
			<li>Allahüekber Kebira Velhamdulillahi Kesira ve Sübhanallahi Bükraten ve Esila</li>
			<li class="arabic"><i class="vn">()</i>اَللَّهُ أَ كْبَرُ كَبِيرً ا وَالْحَمْدُلِلَّهِ كَثِيرًا وَسُبْحَانَ اللَّهِ بُكْرَةً وَ أَصِيلاً</li>
	</ul>
	<hr class="flower">
	<div class="dua">
		<p>Allahım azabından affına gazabından rızana sığınıyor, Senden yine Sana iltica ediyorum. Şanın yücedir. Sana yaptığım senayı Senin kendine yaptığın senaya denk bulmuyorum. Sana gereği gibi hamd etmekten acizim. Katında en sevimli olan saatlerde beni uyandır. Sıkıntılarımı, dertlerimi ve üzüntülerimi gider. Ummadığım yerden beni rızıklandır. Beni sürpriz hediyelerinle sevindir. Allahım gözümden beni yararlandır. Ölünceye kadar onu sıhhat ve afiyette kıl. Rabbim bana anne ve babama verdiğin nimetlere şükretmede Senin razı olduğun salih amel yapmakta beni başarılı kıl ve zürriyetimi ıslah et. Muhakkak ki ben Sana tövbe ettim ve muhakkak ki ben Sana teslim olanlardanım.</p>
	</div>
	<hr class="flower">
	<div class="dua">
		<p>Ya Rabbi Cebrail, Mikail, İsrafil, Azrail hürmetine ve şefaatlerine beni cin ve insin şerlerinden muhafaza eyle. Sıratı çabuk geçen ve gıpta edilenlerden eyle. Tartı gününde sevabımızı ağır kıl. Cehennemin sesini işittirme. Sıkıntılarımı dertlerimi ve üzüntülerimi gider. Ummadığım yerden beni rızıklandır.</p>
	</div>
	<hr class="flower">
	<ul class="dua">
			<li>Allahım beni bağışla.</li>
			<li>Beni hidayet üzere sabit kıl.</li>
			<li>Beni rızıklandır.</li>
			<li>Bana afiyet ihsan eyle.</li>
			<li>Allahım kıyamet gününde yer darlığından Sana sığınırım.</li>
			<li>İnsanları dirilttiğin gün beni azabından koru.</li>
	</ul>
	<hr class="flower">
	<div class="dua">
		<p>Allahım yüzümü Senden başkasına secde etmekten nasıl koruduysan Senden başkasına yalvarmaktan, dilenmekten de öyle koru. <span class="small">Ahmed bin Hanbel (radiyallahu anh) duası</span></p>
		<p>Rabbim gece sona erdi, gün ışıdı.Dualarımı kabul edip etmediğini öyle bilmek isterdim ki... Bana teselli ver zira beni ancak Sen avutabilirsin. Sensin bana hayat veren, Sensin beni gözeten ve Sensin azim olan. <span class="small">Rabia Annemizin duası</span></p>
		<p>Allahım bir bebek nasıl korunursa beni öylece korumanı istiyorum. <span class="small">Peygamberimizin (Hz. Muhammed sallallahu aleyhi vesellem) duası</span></p>
		<p>Rabbim Sen beni benden daha iyi bilirsin. Ben de kendimi başkalarından daha iyi bilirim. Ey Alemlerin Rabbi halkın bende zannettiği iyilik ve faziletleri bana nasip et. İnsanların bilmedikleri günahlarımı da bağışla. <span class="small">Hz. Ebu Bekirin (radiyallahu anh) duası</span></p>
	</div>
	<hr class="flower">
	<div class="dua">
		<p>Allahım beni koru. Allahım merhametine sığınıyorum. Senden ayıplarımı örtmeni beni korku duyduklarıma karşı güvenli kılmanı isterim. Ey merhametliler merhametlisi günahları dünyada setrettiğin gibi yevm-i-kıyamette de gizle ve beni yüz kızartıcı durumlara düşmekten koru. Rahmetine sığındım bütün iş ve hallerimi lütfunla düzeltiver Ya Rabbi! Allahım kolaylık ancak Senin kolay kıldığın şeydedir. Sen istersen tepeleri düzler, zorlukları kolaylaştırırsın. Bizleri ödeyemeyeceğimiz borçtan, taşıyamıyacağımız kederden, tahammül edemiyeceğimiz acıdan muhafaza eyle Allahım.</p>
	</div>
	<hr class="flower">
	<div class="dua">
		<p>"Allah'ım beni Sen yarattın. Sen hidayet ettin. Sen doyurursun, Sen su verirsin, Sen öldürürsün ve Sen diriltirsin."</p>
		<p class="small">Fazileti: "Resulullah (sallallahu aleyhi vesellem) şöyle buyurdu: Allah bu kelimeleri Musa (aleyhisselam)'a da vermişti. Musa (aleyhisselam) bu kelimelerle hergün yedi defa dua ederdi. Allah'tan ne isterse, muhakkak Allah da ona istediğini verirdi. (Taberani)"</p>
	</div>
	<div class="dua" style="text-align: right;">
		<img src="/images/liltree.png">
	</div>
</div>